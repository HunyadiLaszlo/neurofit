Óvodás és iskolás korú gyermekek fejlesztése

Gyógyszermentes, hatékony fejlesztési módszer a közoktatásban
A NeuroFeedback tréning szerepe a gyermekek iskolai teljesítményének fokozásában, az esetleges magatartási problémák enyhítésében
 
Melyik gyermek ne szeretné a kezében tudni az irányítást? A legtöbb szülő és pedagógus számos olyan technikát tud felsorolni, aminek segítségével a gyermekek magukhoz próbálják ragadni a kontrollt, megnehezítve ezzel a nevelés nemes misszióját.

A NeuroFeedback a BioFeedback módszerek egyik fajtája, egy noninvazív, fájdalom- és mellékhatásmentes agytorna technika, amelynek segítségével a gyermek játék közben tapasztalhatja meg a vágyott élményt. Játszik, a játékban irányít, ezalatt bizonyítottan javul a figyelme és koncentrációs képessége, oldódik esetleges szorongása, csökken az agressziós hajlama, dühkitöréseinek száma. Még számos egyéb pozitív változás is elérhető a hetente 2-3 alkalommal végzett, alkalmanként mindössze fél órás, a legkevésbé sem megerőltető NeuroFeedback tréninggel.

A tréning során egy érdekes és motiváló videó játékot kell játszani, vagy mesét, filmet nézni, ami csak akkor sikeres, akkor élvezhető, ha a figyelemért és koncentrációért, valamint az optimális agyműködéséért felelős agyhullámok a megfelelő értéken mozognak.


Mi történik egy NeuroFeedback tréningen?
 
Az agyhullámok mérése a fejre helyezett 1-4 elektromos érzékelő segítségével történik. A hullámokat a készülék felerősíti, majd ezeket némi jelfeldolgozás után egy számítógépes játékban vezérlőként jeleníti meg. Ez azt jelenti, hogy a tréningen résztvevő mindenféle egér és billentyűzet nélkül, kizárólag agyi hullámainak manipulálásával játssza a számítógépes játékot. Amikor az agyi aktivitás a kívánt frekvenciatartományon belülre jó irányba változik, a játékos pontokat szerez. Abban az esetben, ha a kívánt frekvenciatartományú hullámok erőssége nem-, vagy rossz irányba változik, a kliens pontokat veszít a játékban. Néhány alkalom után az agy fokozatosan elkezd reagálni a számítógép által javasolt ösztönző ingerekre, azaz a játékos egyre jobb eredményt ér el. A folyamat során a kliens önmagát fejleszti, melynek eredménye az agy nagyobb hatásfokú, optimális működése.


A NeuroFeedback nagy segítség az oktató-nevelő munkában is!
 
Ha csak közvetlenül az oktatásban jelentkező előnyökre fókuszálunk, a kutatások tartós javulásról számolnak be a koncentráló- és tanulási képességek, valamint a memória terén. Többször megfigyelték, hogy a tanulók pontokban mérhető javulást produkálnak NeuroFeedback tréningeket követő, ismételt IQ teszteken is.
Fontos megemlítenünk, hogy a diákok pszichés állapota is jelentősen befolyásolja az iskolai teljesítményt. A szorongás, függetlenül a kiváltó októl egyértelműen rányomja bélyegét a gyermek teljesítőképességére. A NeuroFeedback tréningek segítségével jelentősen csökken a belső feszültség, nő a stressztűrő képesség. A figyelem, a koncentráció javulásával és a belső feszültség csökkenésével párhuzamosan javul a teljesítmény, csökkenek az esetleges viselkedési problémák, javul az alvás minősége, könnyebbé válnak a mindennapok a gyermek és családja számára. Ez megerősíti a gyermeket abban, hogy létezik egy másik, a szó legjobb értelmében könnyebb út az eddig tapasztaltakhoz képest.


Belsővé váló reguláció, mint „kísérőtanár”

A viselkedés és a teljesítmény szempontjából van egy optimális arousal szint (az idegi-hormonális rendszer izgalmi szintje), amikor a viselkedés ideális, a teljesítmény pedig a legmagasabb. Ha az arousal szint alacsony, álmossá válunk és nehezebben tudunk koncentrálni. Ha az arousal szint magas, akkor a viselkedésünk dezorganizálttá, figyelmünk szétszórttá válik és teljesítményünk csökken. A szervezet az optimális arousal szint elérésére törekszik és igyekszik azt fenntartani, ez azonban csak akkor lehetséges, ha az agyi neuronok közti kommunikáció megfelelő, az agy az optimumon működik. A NeuroFeedback tréningek során a gyermekek elsajátítják az agyuk optimális potenciálon való működtetését, ezzel birtokba véve és kamatoztatva genetikailag kódolt képességeiket.


Összegezve a terápiának az oktató-nevelő munkában is jelentkező pozitív hatásait:

-javul a figyelem- és koncentráció képesség
-növekszik a teljesítmény a tanulásban, sportban
-csökken a belső feszültség, stressz
-megszűnik a szorongás
-az alvás minősége javul
-enyhülnek, adott esetben megszűnnek a viselkedési zavarok
(agresszió, dühkitörések, dac, …)
-enyhülnek, adott esetben megszűnnek a tanulási zavarok
(diszlexia, diszkalkulia, diszgráfia, diszpraxia)
-hiperaktivitás (ADHD) tünetei enyhülnek, adott esetben megszűnnek
-figyelemzavar (ADD) tünetei enyhülnek, adott esetben megszűnnek
-autista, asperger szindrómás gyermekek esetében pozitív változás, egy élhetőbb élet esélye


Sportolók teljesítményfokozása

Az élsport titkos fegyvere
A NeuroFeedback tréning szerepe a sportolók teljesítményének fokozásában
 
Az optimális agyműködés sportágaktól függetlenül az egyik alapja a sportsikerek elérésének. Minél optimálisabb az agyi működés, annál jobbak a sportoló kognitív funkciói is. A NeuroFeedback egy rendkívül hatásos technika az agyműködés optimalizálására, ami hozzásegíti a sportolót a legjobb teljesítmény eléréséhez. Számos élsportoló esetében alkalmazzák a NeuroFeedback technikát, többek között az amerikai és svájci olimpiai sí csapat tagjainál, az olasz és spanyol labdarúgóválogatott tagjainál, élvonalbeli klubcsapatoknál. A 2006-ban futballvilágbajnokságot nyert olasz válogatott tagjai például a NeuroFeedbacket nevezték meg azon titkos fegyverként, ami a rendkívüli teljesítményhez segítette őket.
 
Nézzük meg azt az öt területet, ahol a NeuroFeedback terápia befolyásolni tudja az egyén sportteljesítményét:


1. Figyelem és fókusz
A mindig jobb és jobb teljesítmény folyamatos koncentrálást, összpontosítást kíván az agytól, miközben szüntelenül zavaróingerek érkeznek a környezetből. Annak ellenére, hogy a különböző sportágak eltérő módon használják az agy egyes területeit, a NeuroFeedback összességében javítja a sportoló azon képességét, hogy a zavaró tényezők kizárásával maximálisan fókuszálni tudjon az adott feladatra.

 
2. Érzelmi kontroll javítása
Az egyik legnehezebb feladat egy sportoló számára az, hogy kihozza magából a maximumot anélkül, hogy érzelmileg befolyásolják a külső tényezők. A közelgő nagy esemény, vagy az ezzel járó külső nyomás nagyban kihat a teljesítményére. A NeuroFeedback stabilizálja a hangulatot és az érzelmi reakciókat, beleértve az észlelést és a stresszkezelés képességét is. Összességében csökkenti a szorongást és segít kiküszöbölni azt, hogy a pillanatnyi nyomás bénítólag hasson. Ugyanakkor egyáltalán nem tompít, sőt élesítheti az érzékelést, vagyis az egészséges drukk okozta motiváló erők gátlás nélkül segítik a versenyzőt, játékost a lehető legjobb teljesítmény eléréséhez mindenféle érzelmi megterhelés nélkül.

 
3. Lassítja a kognitív hanyatlást
Az idő múlásával az agy bizonyos területeinek teljesítőképessége csökken. Ilyen például a memória. Ahogyan a testet is edzésben kell tartani ahhoz, hogy jó fizikai állapotban maradjon, az agynak is szüksége van a trenírozásra. A NeuroFeedback úgy működik, mint egy edzés az agy számára, így ezzel a technikával megőrizhető a maximális hatásfokon való működése. Az optimális agyműködés a teljesítőképesség megőrzéséhez az élet minden területén, a sportban pedig különösen fontos. Rendszeres NeuroFeedback tréningezéssel a kor előrehaladtával prognosztizálható hanyatlás megelőzhető, jelentősen késleltethető.
 

4. Javítja az alvás minőségét
Az alvás minősége közvetlenül hat az egyén napközbeni teljesítményére függetlenül attól, hogy szellemi vagy fizikai munkát végez. Egy sportolóknak még inkább szüksége van a minőségi pihenésre, regenerálódásra nem csak fizikai, de szellemi egészségének fenntartása érdekében is. A NeuroFeedback bizonyítottan javítja az alvás minőségét és mélységét, ami pozitívan befolyásolja a sportoló teljesítőképességét.
 

5. Agyi funkció visszaállítása traumatikus agysérülés után
Bizonyos sportolók a sportáguk természetéből adódóan traumás agysérülést szenvedhetnek. Az agysérülés kiváltója lehet egyetlen esemény, de lehet kevésbé traumatikus ismétlődő behatás is, például amikor egy labdarúgó évtizedeken át fejével is irányítja a labdát, vagy egy küzdősportoló rendszeresen szenved kisebb agyrázkódást. Az agysérülés miatt problémák fordulhatnak elő a figyelem, az érzelmi kontroll, az egyensúlyszabályozás, az impulzusszabályozás területén, felmerülhet vagy fokozódhat a szorongás, a depresszió, az álmatlanság, akár még agyi görcsök is jelentkezhetnek, mely már nem csak a sportteljesítményt, de az általános életminőséget is jelentősen ronthatja. Van azonban az agynak egy bámulatos képessége, amely segítségével és megfelelő terápiával megelőzhetőek, adott esetben helyreállíthatóak ezek a következmények.  Neuroplaszticitás az agy természetes képessége arra, hogy új neurális hálózatok létrehozásával újraépítse magát és a már létező kapcsolatokat korrigálja. A neuroplaszticitásnak köszönhetően a NeuroFeedback képes újratanítani az agy számára a normális működést még akkor is, ha a kezdeti sérülés óta sok év telt el.
 
A NeuroFeedback biztonságos minden korosztály számára. A különböző sportágak különböző igényeket támasztanak az emberi aggyal szemben, így a tréningezés protokollja is egyénenként különböző. A tréner az adott sportolóra optimalizálja az értékeket, így személyre szabottan, sportág specifikusan, a célnak leginkább megfelelően javul a teljesítmény.

Cégünk szakemberei sok éves tapasztalattal bíró, nagy elméleti és technikai tudással rendelkező munkatársak, akik készséggel állnak az Önök szolgálatába. Világszínvonalú NeuroFeedback rendszereinkkel - akár helyszínre történő kiszállással is - vállaljuk sportolóik trenírozását, a versenyekre való felkészítésben való részvételt.


Stresszkezelés és teljesítményfokozás felelős beosztásban dolgozóknak

Stresszkezelés és teljesítményfokozás
A NeuroFeedback tréning szerepe a felelős beosztásban dolgozók teljesítményének fokozásában
 
Nézzük meg azokat a területeket, ahol a NeuroFeedback terápia befolyásolni tudja az egyén teljesítményét:


1. Figyelem és fókusz
A mindig jobb és jobb teljesítmény folyamatos koncentrálást, összpontosítást kíván az agytól, miközben szüntelenül zavaróingerek érkeznek a környezetből. Annak ellenére, hogy a különböző feladatok eltérő módon használják az agy egyes területeit, a NeuroFeedback összességében javítja a döntéshozó azon képességét, hogy a zavaró tényezők kizárásával maximálisan fókuszálni tudjon az adott feladatra.

 

2. Érzelmi kontroll javítása
Az egyik legnehezebb feladat egy vezető számára az, hogy kihozza magából a maximumot anélkül, hogy érzelmileg befolyásolják a külső tényezők. A nagy anyagi felelősség és az ezzel járó külső nyomás nagyban kihat a teljesítményére. A NeuroFeedback stabilizálja a hangulatot és az érzelmi reakciókat, beleértve az észlelést és a stresszkezelés képességét is. Összességében csökkenti a szorongást és segít kiküszöbölni azt, hogy a pillanatnyi nyomás bénítólag hasson. Ugyanakkor egyáltalán nem tompít, sőt élesítheti az érzékelést, vagyis az egészséges drukk okozta motiváló erők gátlás nélkül segítenek a lehető legjobb teljesítmény eléréséhez mindenféle érzelmi megterhelés nélkül.
 

3. Lassítja a kognitív hanyatlást
Az idő múlásával az agy bizonyos területeinek teljesítőképessége csökken. Ilyen például a memória. Ahogyan a testet is edzésben kell tartani ahhoz, hogy jó fizikai állapotban maradjon, az agynak is szüksége van a trenírozásra. A NeuroFeedback úgy működik, mint egy edzés az agy számára, így ezzel a technikával megőrizhető a maximális hatásfokon való működése. Az optimális agyműködés a teljesítőképesség megőrzéséhez az élet minden területén fontos. Rendszeres NeuroFeedback tréningezéssel a kor előrehaladtával prognosztizálható hanyatlás megelőzhető, jelentősen késleltethető.
 

4. Javítja az alvás minőségét
Az alvás minősége közvetlenül hat az egyén napközbeni teljesítményére függetlenül attól, hogy szellemi vagy fizikai munkát végez. Egy vezető beosztásban dolgozónak még inkább szüksége van a minőségi pihenésre, regenerálódásra nem csak fizikai, de szellemi egészségének fenntartása érdekében is. A NeuroFeedback bizonyítottan javítja az alvás minőségét és mélységét, ami pozitívan befolyásolja a  teljesítőképességet.

Cégünk szakemberei sok éves tapasztalattal bíró, nagy elméleti és technikai tudással rendelkező munkatársak, akik készséggel állnak az Önök szolgálatába. Világszínvonalú NeuroFeedback rendszereinkkel - akár helyszínre történő kiszállással is - vállaljuk menedzserek trenírozását, a döntéshozatalra való felkészítésben való részvételt.

