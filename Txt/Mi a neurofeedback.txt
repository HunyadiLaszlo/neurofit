Mi az a NeuroFeedback technika?

A NeuroFeedback egy noninvazív, fájdalommentes agytorna technika. A módszert a NASA fejlesztette ki negatív stresszhatások kiküszöbölésére, a psziché és a teljesítőképesség javítására. A NeuroFeedback, vagy magyarul neurológiai visszacsatolás az ember idegrendszeri állapotával kapcsolatos információ megjelenítését jelenti. Ennek az információnak a birtokában a fejlesztésen résztvevők tudják, hogy az agyi aktivitásuk mikor van a kívánt tartományban, illetve mikor dominálnak a nemkívánatos agyhullámok.
Az agyhullámok mérése a fejre helyezett elektromos érzékelőkkel történik. A hullámokat egy készülék felerősíti, majd ezeket egy számítógépes játékban vezérlőként jeleníti meg. Ez azt jelenti, hogy a tréningen résztvevő - mindenféle egér és billentyűzet nélkül - kizárólag agyi hullámainak manipulálásával játssza a játékot. Amikor az agyi aktivitás a kívánt frekvenciatartományon belülre jó irányba változik, a játékos pontokat szerez. Abban az esetben, ha a kívánt frekvenciatartományú hullámok erőssége nem-, vagy rossz irányba változik, a kliens pontokat veszít a játékban. Néhány alkalom után az agy fokozatosan elkezd reagálni a számítógép által javasolt ösztönző ingerekre, így a játékos egyre jobb eredményt ér el. A folyamat során a kliens önmagát fejleszti, melynek eredménye az agy nagyobb hatásfokú, optimális működése.

A NeuroFeedback tréning lehetővé teszi az agy kognitív funkciójának fejlesztését. Segítségével elérhető az, hogy kontrollálni tudjuk a szervezetünkben zajló élettani folyamatokat.


Kinek hasznos ez a tréning?

Ez a módszer mind gyermekek, mind felnőttek fejlesztésére alkalmas. Egészséges emberek esetében olyan munkakörben dolgozóknak ajánlott, akiktől a munkájuk folyamatos összpontosítást, gyors és korrekt döntéshozatalt vár el, akik állandó nyomás alatt élnek. Diákoknál kiválóan alkalmazható vizsgára, felvételire vagy tanulmányi versenyekre való felkészítésnél. Sportolók esetében a teljesítménynövelésben és a stresszkezelésben vannak már jelentős nemzetközi tapasztalatok! A rendszer memóriatréningre is alkalmazható gyerekek és felnőttek esetében is. A NeuroFeedback nagy hatékonysággal használható pszichológiai és pszichiátriai rendellenességek kezelésében. Sikeresen használt és klinikailag ajánlott módszer a depresszió, neurózis, szorongás, fóbiák, kényszeresség, autizmus, gyakori pánikroham, alvászavar, figyelemzavar és hiperaktivitás (ADD/ADHD), magatartászavar, migrénes fejfájás, anorexia, bulimia, epilepszia, diszlexia, diszgráfia, diszkalkulia, diszpraxia valamint a koncentráció- és memóriazavarok esetében, az agyi traumások, sztrókos betegek rehabilitációjában is.