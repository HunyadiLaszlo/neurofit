Mi a tréning menete?
A következők történnek egy NeuroFeedback fejlesztésen
 
Az első alkalom egy állapotfelmérés, ahol szakképzett kollégánkkal átbeszéli az Önt vagy gyermekét érintő problémát, a fejlesztés célját. Ezt egy fájdalommentes EEG vizsgálat követi, ahol a fej különböző pontjaira helyezett érzékelők segítségével feltérképezzük az agy frekvenciaspektrumát, azaz a különböző frekvenciatartományokban mért működési intenzitást. Az itt mutatott kép alapján kollégánk felvázolja a tréningfolyamat lehetőségét, várható kimenetelét és hosszát. Ha úgy dönt, hogy belevág a fejlesztésbe, akkor a további alkalmak már a tréningről szólnak.
 
Egy-egy tréning körülbelül 45-60 percet vesz igénybe. Ekkor ismét felkerülnek az érzékelők a fejre. A fejlesztés során egy érdekes és motiváló videó játékot kell játszani, vagy mesét, filmet nézni. Ez csak akkor sikeres és élvezhető, ha a figyelemért és koncentrációért, valamint az optimális agyműködéséért felelős agyhullámok a megfelelő értéken mozognak. Ezeket az értékeket kollégánk az első találkozáskor, az állapotfelmérés után személyreszabottan határozza meg. A tréningek szükséges gyakorisága minimum heti 2 alkalom. A fejlesztések minimálisan ajánlott száma a kezdeti tünetektől függően 30-60, de már néhány alkalom után is érzékelhető lehet a változás.
 
